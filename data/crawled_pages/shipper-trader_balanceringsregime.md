# Balanceringsregime › Gasunie Transport Services

URL: https://www.gasunietransportservices.nl/shipper-trader/balanceringsregime#skip-to-content

Balanceringsregime › Gasunie Transport Services
Spring naar inhoud
Menu tonen
Menu sluiten
Houdt u er alstublieft rekening mee dat wanneer uw
portfolio
niet in evenwicht is daar behoorlijke financiële consequenties aan verbonden kunnen zijn. Op deze webpagina vindt u een uitleg op hoofdlijnen van het huidige balanceringsregime en marktmodel dat ingegaan is op 1 april 2011 en per 3 juni 2014 op onderdelen is gewijzigd om aan de Europese Netwerkcode te voldoen.
Een marktgebaseerd balanceringsregime
Het
gastransportnet
moet in balans zijn om het
gas
veilig en doelmatig te kunnen transporteren. 'In balans' wil zeggen dat het transportnet op de juiste druk blijft en dat er per saldo niet meer
gas
aan het net wordt onttrokken dan wordt ingevoed of vice versa.
Iedere marktpartij is zelf verantwoordelijk voor de hoeveelheid
gas
die hij onttrekt of invoedt en daarmee zijn de marktpartijen ook medeverantwoordelijk voor het handhaven van de balans van het transportnet. Partijen hebben continu inzicht in hun eigen positie en kunnen daarmee zelf bijdragen aan het in balans houden van het transportnet. Daarnaast is de balanssituatie van het totale landelijke net, ofwel de som van de posities van alle partijen 24/7, voor iedereen te volgen.
Zolang de positie van het totale net zich binnen de toelaatbare grenzen (donker groene zone) bevindt, is het transportnet in balans en hoeft geen van de partijen actie te ondernemen. Als het totale transportnet uit balans raakt, kunnen marktpartijen zelf ingrijpen door
gas
in te voeden of aan het transportnet te onttrekken. Indien dit onvoldoende gebeurt en de onbalans te ver oploopt, komt een marktgericht correctiemechanisme in werking en kopen wij, de landelijke
netbeheerder
,
gas
bij of verkopen we
gas
. De onbalans positie van de marktpartijen die de onbalans veroorzaken wordt deels gecorrigeerd door het in werking treden van het marktgericht correctiemechanisme. De marktpartijen die de onbalans veroorzaken betalen voor de kosten van het
gas
dat nodig is om de onbalans op te heffen.
Bij ongewenst balanceringsgedrag wordt er een financiële heffing in rekening gebracht. Wanneer er sprake is van substantieel
ongewenst balanceringsgedrag
kan de erkening van de shipper ingetrokken worden.
Hoe werkt het in de praktijk en meer detail?
Voordat de
gasdag
begint, sturen de shippers een programma naar
GTS
met per
uur
de voorspelling van hun entry’s, exits en TTF-deals voor de volgende dag. In het programma passen shippers, die leveren aan de  kleinverbruikers, een dempingsformule toe waarmee ze in staat zijn om
gas
in te voeren met een patroon dat in vergelijking met het patroon in het
exitprogramma
gedempt is.
Tijdens de
gasdag
vergelijken wij dit programma met de werkelijke allocatie op basis van near real time data om de uurlijkse onbalansen in de
portfolio
’s te kunnen bepalen. De berekende uurlijkse onbalansen per
portfolio
worden toegevoegd aan het
Portfolio Onbalans Signaal
(POS). Het POS wordt gedeeld met de marktpartijen op individuele basis. De som van alle individuele POS’en noemen we het
Systeem Balans Signaal
(SBS) en dit wordt op dezelfde tijdschaal gepubliceerd als het POS.
Wij bewaken het SBS en ondernemen een corrigerende balanceeractie als dat nodig is. Als de SBS niet nul is, wijst dat op een onbalans in het
systeem
. De onbalans ruimte is verdeeld in zones. Wanneer het SBS zich in de
donkergroene zone
bevindt, is er geen balanceeractie vereist. Is het SBS echter in de lichtgroene, de oranje of de
rode zone
, dan wordt een correctiemechanisme geactiveerd en wordt
gas
ge- of verkocht op de Within Day Markt van ICE Endex. We noemen dit een balanceeractie c.q. Within-Day-Balancing-Action (WDBA).
Dit balanceringsregime kent geen vaste balansperiode. Een “short” of “long” positie in een
portfolio
kan enige tijd zonder consequenties blijven mits de SBS zich in de
donkergroene zone
blijft bevinden.
Wilt u de volledige voorwaarden en condities lezen? Het balanceringsregime staat beschreven in de
Transportvoorwaarden Gas LNB
.
Veelgestelde vragen
Ik ga alleen handelen op het TTF en ga er daarom vanuit uit dat ik altijd in balans zal zijn. Is het balanceringsregime dan ook voor mij van toepassing?
Ja, ook een handelaar dient op de hoogte te zijn van het balanceringsregime en alle berichten die ermee samen hangen dient te kunnen ontvangen en verzenden. Hoewel een handelaar in de basis niet snel onbalansen zal krijgen, kan het toch gebeuren dat er een onbalans tussen de entry en exit in het
portfolio
optreedt, bv. door onjuist portfoliobeheer of een fout in de nominaties/confirmaties met tegenpartijen.
Hoe kan ik aanbieder worden op de gasbeurs ICE Endex?
Als u aanbieder wilt worden op de
gasbeurs
, moet u voldoen aan een aantal eisen. Kijk hiervoor op de website van ICE Endex. Als u kunt handelen op de beurs van ICE Endex is dat voldoende om flexibiltieit aan te bieden op de
gasbeurs
in de aanloop naar een balancing action.
GTS
stelt geen additionele eisen.
Wanneer wordt mijn POS ge-reset?
Uw POS wordt in principe nooit ge-reset. Verrekeningen die effect hebben op de POS zijn WDBA’s. Alleen wanneer een WDBA wordt uitgevoerd, worden afgeroepen volumes pro rata verrekend met de posities (POS-en) van de veroorzakers. Shippers met een positie tegenovergesteld aan de SBS ten tijde van de balancing action worden niet geraakt.
Hoe vaak wordt een “Within-Day-Balancing-Action’ (WDBA) uitgevoerd?
Dat is van te voren niet in te schatten. Wij kijken 10 minuten en 15 minuten over het hele
uur
naar de betreffende einde-uursverwachting van het SBS. Als de SBS om 10 minuten over het hele
uur
aanleiding geeft tot een WDBA, dan wordt daarvoor een vooraankondiging gemaakt in Gasport en een Request For Quote (RFQ) geplaatst op het tradingsscherm van de ICE Endex.  De vooraankondiging en de RFQ zijn een schatting van het te plaatsen volume en product op de within-day markt van ICE Endex op basis van de meest recente informatie.
Als de SBS zich om 15 minuten over het hele
uur
nog steeds aanleiding geeft tot een WDBA, dan wordt een update gemaakt van de vooraankondiging en wordt wederom een Request For Quote (RFQ) geplaatst op het tradingsscherm van de ICE Endex.
Als in de 21 minuut de voorspelling van de SBS voor het eerst volgende
uur
aanleiding geeft voor een WDBA,  dan wordt een order geplaatst op het within-day markt van de ICE Endex.
Het type product waarvoor de order wordt geplaatst is afhankelijk van de kleur van de zone waarin de voorspelde SBS zich bevindt. In de
lichtgroene zone
stuurt
GTS
een order voor een WD-product naar de beurs met een leadtime van 3
uur
en 40 minuten met
levering
over de resterende uren van de
gasdag
. Ter indicatie, een order die leidt tot een transactie om 12:20 wordt geleverd van 16:00 tot 06:00
uur
. In de oranje en
rode zone
verhandelt
GTS
een NextHour-product met een leadtime van 40 minuten. De volledige
levering
vindt plaats in één klokuur. Een order voor een NextHour product die leidt tot een transactie om 12:20 kent dan een
levering
van 13:00 tot 14:00
uur
.
Hoe vaak worden de zones aangepast?
Op basis van de geschatte transportlast (met betrekking tot de programma’s die door de Shippers geleverd worden) maken we de omvang van de zones per
uur
ten minste twee
uur
vóór het begin van de
gasdag
bekend. Deze uurwaarden worden na de bekendmaking niet meer gewijzigd.
Ben ik verplicht demping toe te passen?
Nee, u bent alleen verplicht demping toe te passen als u
gas
transporteert aan exitpunten die levert aan kleinverbuikers.
Hoeveel gas roept GTS af bij het plaatsen van een WDBA?
Het volume wat aangesproken moet worden zal als volgt berekend worden:
Verschil tussen de verwachte eindwaarde van het SBS en de grenswaarde van de
donkergroene zone
.
Het mogelijk nog niet geleverde deel van een gerealiseerde WDBA transactie wordt meegenomen in de bepaling van het volume van een eventuele nieuwe WDBA. Dit geldt alleen voor WDBA’s met de SBS in de
lichtgroene zone
.
Als de SBS zich in de
lichtgroene zone
bevindt en de onbalans kleiner is dan de onbalans van het voorgaande
uur
vindt er geen WDBA plaats.
Wanneer wordt het POS signaal van xx:15 gepubliceerd?
Door de verwerkingstijd wordt het POS signaal van xx:15 gepubliceerd om ca. xx:20. Dit geldt overigens voor alle 5-minutenwaarden. Er zijn ca. 5 minuten nodig om de waarden te berekenen, verwerken en publiceren.
Wat is het verschil tussen de near real time POS en de accountable POS (beide behorend bij xx:00)?
In het accountable POS signaal op het volle
uur
(xx:00) is rekening gehouden met allocaties op RNB punten. Deze allocaties komen pas later beschikbaar (ca. xx:13) voor het afgelopen
uur
. Wanneer een partij geen RNB punten in het
portfolio
heeft, is het accountable POS signaal (dat beschikbaar komt om ca. xx:20) gelijk aan het near real time POS signaal dat om ca. xx:05 beschikbaar komt. Let op: beide geven de POS waarde van xx:00.
Is het mogelijk om meerdere POS-en te hebben?
Ja dat kan, er wordt een POS signaal gecreëerd voor elk
portfolio
. Meerdere
portfolio
's voor een partij geven meerdere (onafhankelijke) POS'en.
Is de SBS forecast voor de lange termijn beschikbaar?
Nee,
GTS
heeft een SBS forecast naar het eerstvolgende
uur
.
Gelden voor een wheeling dezelfde balanceringsregels als voor een reguliere boeking?
Ja, ook voor een wheelingportfolio wordt de POS bepaald en kan een WDBA van toepassing zijn.
Kunnen de zones een profiel over de dag hebben, met als gevolg dat deze niet hetzelfde zijn voor ieder uur van de gasdag?
Ja dat is mogelijk.
Zijn de zones per definitie symmetrisch?
Ja
Als de zones een profiel over de dag hebben, kunnen we het profiel van zones dan downloaden door middel van een rapport? In het SBS rapport worden slechts zones voor één uur gegeven. Het DPM Information Exchange noemt verder een 'portal' waarin de zones g
Ja, er is een separate download voor de zones met daarin de zones voor één of meerdere gasdagen. In het SBS rapport staat inderdaad maar voor één
uur
zone-informatie. De specificaties voor de separate download staan onder de berichtdefinities op de website (GTS_InformationServices_R1
Zal de WDBA aankondiging op Gasport  op alle schermen zichtbaar zijn? Het POS/SBS scherm staat bij ons altijd open. Welke informatie zal worden getoond?
De WDBA aankondiging in Gasport wordt onmiddellijk getoond als de SBS prognose aanleiding geeft om een order op de ICE Index te gaan plaatsen. Deze aankondiging wordt getoond op alle schermen van het Dispatching menu item. De volgende informatie wordt getoond:
GTS
WDM Order Forecast at: <xx:05>/<xx:10> LET -
GTS
<buys>/<sells>
Product: <single hour>/<remainder of day>
Amount per hour: <value> MW/h
Total amount: <value> MWh
SBS forecast value: <+/-value> MWh
Wat zijn de wijzigingen op de factuur als gevolg van de wijzigingen van het balanceringsregime?
De factuur is zoveel mogelijk hetzelfde gehouden met de factuur Bid Price Ladder. De twee veranderingen zijn:
De Line Pack Flexibility Service is toegevoegd
Op het voorblad (PDF) staat het totaal aan balanceeracties (supplied en received) vermeld in “Exchange”. In de bijlage staat per balanceeractie vermeld of het over supplied of received gaat.
Deze website vraagt je toestemming cookies te gebruiken voor
YouTube
. Lees het
cookiebeleid
voor meer informatie.
Ik ga akkoord
Ik ga niet akkoord