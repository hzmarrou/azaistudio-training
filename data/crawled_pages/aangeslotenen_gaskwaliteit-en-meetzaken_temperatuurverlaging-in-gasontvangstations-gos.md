# Temperatuurverlaging in Gasontvangstations (GOS) › Gasunie Transport Services

URL: https://www.gasunietransportservices.nl/aangeslotenen/gaskwaliteit-en-meetzaken/temperatuurverlaging-in-gasontvangstations-gos#skip-to-content

Temperatuurverlaging in Gasontvangstations (GOS) › Gasunie Transport Services
Spring naar inhoud
Menu tonen
Menu sluiten
Graag nodigen wij u uit om samen met ons het energieverbruik op gasontvangstations te verlagen en daarmee de CO2-uitstoot te verminderen. Aangeslotenen kunnen daaraan bijdragen door mee te werken aan een lagere temperatuurinstelling van het
gas
uit het gasontvangstation.
GTS
verwarmt het
gas
op de gasontvangstations om de afkoeling van het
gas
bij het verlagen van de druk te compenseren, zodat de temperatuur normaal gesproken op 5˚C uitkomt. Recent onderzoek toont aan dat de temperatuur bijgesteld kan worden zonder dat er risico bestaat op uitval van vloeistoffen.
Een verlaging van de temperatuur met 2˚C geeft een CO2-reductie van circa 10% per gasontvangstation. Voor alle industriële gasontvangstations tezamen betekent dit een potentiële emissiereductie van 7,9 kton CO2!
Gasbesparing
GOS
Geen toestemming cookies: YouTube
Ik wil toch cookies toestaan
Hoe vindt het instellen van de uitgaande temperatuur op gasontvangststations plaats en welke besparing levert het op?
Het instellen van de uitgaande temperatuur op een gasontvangstation vindt als volgt plaats:
Het inkomende
gas
wordt in een warmtewisselaar isobarisch en adiabatisch (bij dezelfde druk en zonder warmte-uitwisseling met de omgeving) verwarmd tot een bepaalde temperatuur;
De druk van het
gas
wordt met een regelaar verlaagd, waarbij ook de gastemperatuur daalt. Drukverlaging in een regelaar gebeurt isenthalpisch, dat wil zeggen bij gelijkblijvende enthalpie (er wordt door het
gas
geen arbeid verricht).
Het uitgaande
gas
bereikt daarmee de gewenste uitgangsdruk en -temperatuur.
Het proces is hieronder schematisch weergegeven:
In bovenstaand voorbeeld zijn de inlaatdruk en -temperatuur respectievelijk 40 barg en 10 °C. Uitgaande van G-
gas
bedraagt de enthalpie op dat punt -18.4737 kJ/kg (met 0 °C en 0 bar als referentiesituatie met een enthalpie van nul).
Bij een uitgaande temperatuur van 5°C en een druk van 8 barg is de enthalpie van het
gas
verhoogd tot 1.9549 kJ/kg. Omdat de expansie in de regelaar isenthalpisch verloopt is de enthalpie tussen warmtewisselaar en regelaar dus ook 1.9549 geweest. Er kan dan worden berekend dat bij een druk van 40 barg, de temperatuur op dat punt 19.37 °C moet zijn geweest.
Als we uitgaan van een debiet van 1000 m3(n)/h, dan bedraagt de massastroom door de straat 833.4 kg/h. De hoeveelheid warmte die door de warmtewisselaar moet worden geleverd is dan
833.4 x (1.9549 - -18.4737) = 17025 kJ/h.
Hetzelfde kan nu worden gedaan voor een situatie waarin de uitgaande gastemperatuur is verlaagd tot 3 °C. Dit is onderstaand figuur weergegeven.
Er kan worden opgemerkt dat de enthalpie van het uitgaande
gas
is verlaagd tot -3.8576 kJ/kg, waarbij een temperatuur van 16.70 °C hoort bij een druk van 40 barg (na de warmtewisselaar).
In dit geval bedraagt de warmte die door de warmtewisselaar is geleverd dus
833.4 x (-3.8576 - -18.4737) = 12181 kJ/h.
Het verschil tussen de ingestelde uitgangstemperaturen van 5 en 2 °C levert dus een energiebesparing op van 17025 – 12181 kJ/h = 4844 kJ/h, ofwel ca. 28.5%. In praktijk bedraagt de besparing 5% per graad temperatuurverlaging.
Op welke gastemperatuur dient het gas minimaal geleverd te worden?
De MR-
gaskwaliteit
schrijft een minimale gastemperatuur van 0°C voor.
GTS
levert het
gas
dus altijd warmer dan 0°C aan.
Op welke temperatuur wordt het gas geleverd na de temperatuurverlaging?
De in te stellen temperatuur is afhankelijk van de gassoort en de gasdruk. Algemeen geldt dat hoogcalorisch
gas
erg droog is en voor alle leverdrukken op 1°C geleverd kan worden. Laagcalorisch
gas
is iets natter en wordt afhankelijk van de leverdruk tussen de 1°C en 7°C geleverd. De voorgestelde temperatuur is voor u
levering
aangegeven in de door
GTS
naar u gestuurde brief.
Op welke temperatuur komt het gas uiteindelijk aan bij de gasverbruiksapparatuur?
De uiteindelijke temperatuur is afhankelijk van het achterliggende netwerk van de
aangeslotene
en van verdere drukreductie. Voor ondergrondse netwerken geldt dat het
gas
door de bodem meestal opgewarmd wordt. De gemiddelde bodemtemperatuur bedraagt 7°C. De nieuwe levertemperatuur bedraagt meestal 3°C. Dat betekent dat het
gas
onderweg wordt opgewarmd. Voor bovengrondse netwerken vindt meestal ook opwarming plaats door de omgevingslucht. Alleen op koude dagen kan het
gas
verder afkoelen. Door drukreductie kan het
gas
verder in temperatuur dalen. Als goede vuistregel geldt dat bij 1 bar drukdaling de temperatuur 0,5°C daalt.
Wat merkt een aangeslotene van de lagere gastemperatuur?
In principe merkt een
aangeslotene
niets van de temperatuurverlaging. In de regel is de voorgestelde verlaging klein en kan zonder effecten worden doorgevoerd.
Wat zijn de effecten bij een grote temperatuurdaling?
Bij grotere temperatuurdalingen is het raadzaam dat een procesengineer van
aangeslotene
samen met het aanspreekpunt van
GTS
de mogelijke effecten bespreekt. Met name een gasturbine kan gevoelig zijn voor de temperatuur van het aangeleverde
gas
. Voor de overige apparatuur worden geen effecten verwacht.
Kan er ijsafzetting op het leidingsysteem van aangeslotene ontstaan?
Theoretisch zou dit kunnen indien er in het proces van de
aangeslotene
nog een forse drukreductie plaatsvindt.
Wat is het effect van ijsafzetting?
In het algemeen zijn er geen bijzondere effecten te verwachten. Bij regelaars moet gecontroleerd worden dat ademopeningen niet gaan dichtzitten. Er is een lijst beschikbaar met apparatuur en de mate waarin deze apparatuur gevoelig is voor ijsafzetting.
Welke temperatuur in het netwerk van de aangeslotene is toelaatbaar met betrekking tot de condensatie van vloeistoffen?
Algemeen geldt dat de uitval van koolwaterstoffen voorkomen dient te worden. Het
gas
is tegenwoordig erg droog en op korte termijn zullen er geen nadelige effecten zijn van een lage temperatuur in het netwerk van
aangeslotene
. Op de langere termijn kan mogelijk ophoping van koolwaterstoffen plaatsvinden. Voor hoogcalorisch
gas
dient een minimale temperatuur aangehouden te worden van -3°C. Onder deze grens kan condensatie van koolwaterstoffen plaatsvinden. Voor laagcalorisch
gas
is deze temperatuur afhankelijk van de druk. Bij een typische druk van 8 bar bedraagt de worst case condensatietemperatuur 3°C. Indien het
gas
verder wordt gereduceerd naar bijvoorbeeld 0,1 bar dan daalt de temperatuur naar circa -0,5°C. Praktijkproeven, uitgevoerd samen met een RNB, geven aan dat er geen condensatie optreed in hun netwerk.
GTS bespaart per graad temperatuurverlaging circa 5% op de stookkosten. Wordt het gasverbruik bij de aangeslotene daardoor hoger?
Doordat het
gas
iets kouder is, zal het gasverbruik bij de
aangeslotene
iets hoger zijn. Per graad temperatuurverlaging is dit maximaal circa 0,05 ‰; in de praktijk is dit promillage lager omdat het
gas
door de omgeving ook vrij snel weer opgewarmd wordt.
Welke temperatuur in het netwerk van de aangeslotene is toelaatbaar met betrekking tot de materiaalspecificaties?
Dat is afhankelijk van de gebruikte materialen en door de
aangeslotene
verder te controleren. Algemeen geldt dat de beperkte temperatuurverlaging geen effecten heeft op het materiaal.
Deze website vraagt je toestemming cookies te gebruiken voor
YouTube
. Lees het
cookiebeleid
voor meer informatie.
Ik ga akkoord
Ik ga niet akkoord