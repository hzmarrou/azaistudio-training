# Elektronisch berichtenverkeer › Gasunie Transport Services

URL: https://www.gasunietransportservices.nl/shipper-trader/shippertrader-worden-bij-gts/elektronisch-berichtenverkeer#skip-to-content

Elektronisch berichtenverkeer › Gasunie Transport Services
Spring naar inhoud
Menu tonen
Menu sluiten
Om aan de voorwaarden te voldoen voor een erkenning is het belangrijk dat u voldoet aan de eisen om elektronisch berichtenverkeer van nominaties, transportprogramma's en balanceeracties mogelijk te maken. Op deze pagina vertellen we wat daarvoor nodig is.
Communicatiecheck berichtenverkeer
We vinden het belangrijk dat alle systemen goed werken zodat u 24/7 gebruik kunt maken van de door u gecontracteerde diensten. Met een communicatiecheck wordt de
aansluiting
via een technische AS4-verbinding (‘connectivity’) en uitwisseling van specifieke Edig@s XML-berichten met u getest. Direct hieronder vindt u het stappenplan voor deze check. Onderaan deze pagina staat informatie over technische en operationele vereisten.
Stap 1 Start communicatiecheck
Zodra uw aanvraag voor een licentie in behandeling wordt genomen, ontvangt u van team Customer licensing een communicatiecheck formulier, waarin u de contactgegevens voor de communicatiecheck kunt aangeven. Dit kan uw eigen IT-afdeling zijn of een serviceprovider. (Zie ook hieronder ‘Eigen verbinding of gebruik maken van een Serviceprovider?’) Deze informatie wordt vervolgens doorgegeven aan het team Nomination Support.
Stap 2 Informatie voor het uitvoeren van de communicatiecheck
U ontvangt van team Nomination support een email, waarin wij aangeven welke IT-informatie nodig is om de communicatie check uit te voeren en welke stappen doorlopen zullen worden.
Stap 3 Opzetten testverbinding in acceptatieomgeving
Na ontvangst van de IT-informatie zetten wij in afstemming met de door u aangegeven contactpersoon (of serviceprovider) een AS4-verbinding in de acceptatieomgeving op.
Stap 4 Technische verbindingstest
De AS4-verbinding in de acceptatieomgeving wordt met u technisch getest door het uitwisselen van testbestanden.
Stap 5 Uitwisselen Edig@s-berichten
Afhankelijk van het type licentie testen wij met u of de benodigde Edig@sberichten op de juiste manier aangemaakt en gerouteerd worden.
Stap 6 Opzetten verbinding in productieomgeving
Na ontvangst van de IT-informatie zetten wij, in afstemming met de door u aangegeven contactpersoon (of serviceprovider), een AS4-verbinding in de productieomgeving op.
Stap 7 Technische verbindingstest
De AS4-verbinding in de productieomgeving wordt met u technisch getest door het uitwisselen van testbestanden.
Stap 8 Uitwisselen Edig@s-bericht
Tenslotte testen we met u of een Edig@s-bericht op de juiste manier gerouteerd wordt.
Stap 9 Afronding communicatiecheck
Na het succesvol doorlopen van stap 1 t/m 8 is de communicatiecheck afgerond en geeft team Nomination Support dit door aan team Customer Licensing. Team Customer Licensing informeert vervolgens uw contactpersoon voor het licentieproces.
Technische vereisten voor het elektronisch berichtenverkeer
Al het elektronische berichtenverkeer is gebaseerd op het Edigas protocol. Dit is een Europese standaard voor het opstellen van XML-berichten t.b.v. gastransport. Voor informatie over Edig@s verwijzen wij u naar de website van de
Edig@s group
. Wij ondersteunen altijd de twee meest recente versies van Edig@s. Voor documenten en voorbeelden zie onderaan deze pagina.
Bovengenoemde Edig@s-berichten kunnen enkel met ons uitgewisseld worden middels een technische AS4-verbinding. Het opzetten van een dergelijke verbinding kan vereenvoudigd worden door het gebruik van het platform
EASEE-connect
. Wij raden aan dit platform te gebruiken, maar dit is geen verplichting.
Eigen verbinding of gebruik maken van een Serviceprovider?
Wilt u een licentie aanvragen bij
GTS
, dan adviseren wij u om in een vroeg stadium te beoordelen in hoeverre uw IT-systemen in staat zijn Edigas-berichten te genereren en uit te wisselen via AS4. U kunt uw eigen verbinding en berichtenuitwisseling opzetten of een service provider inhuren die hierin gespecialiseerd is. Voorwaarde is dat uw dispatch afdeling 24/7 bereikbaar is.
Indien u gebruik maakt van een serviceprovider hebben wij een ‘mandate letter’ nodig waarin is vastgelegd dat het betreffende bedrijf namens u het berichtenverkeer mag verzorgen.
Operationele procedures nomineren en balanceren
Voor elektronisch berichtenverkeer is het belangrijk dat u op de hoogte bent van de operationele procedures van nomineren, programma’s, balanceren en systeembalans en de balanceeractie. Dit is nodig om Edigas-berichten met de juiste inhoud te kunnen uitwisselen. De operationele procedures voor nomineren kunt u vinden in de laatste versie van de Transmission Service Conditions (
TSC
) Appendix 5. Het nominatieproces is beschreven op onze website onder
Nominatie process & matching
. Het proces van programma’s, balanceren, onbalans en balanceeractie is omschreven op onze website onder Balanceringsregime.
Toegestane Edigas-versies voor het elektronisch berichtenverkeer
Met de introductie van Edigas v6.1 in het najaar van 2024, krijgen zowel aangesloten als nieuwe partijen van
GTS
stapsgewijs de mogelijkheid om deze nieuwe Edigas-versie te testen en hun overgang te realiseren. Gezien het feit dat
GTS
de laatste twee Edigas-versies toestaat voor berichtuitwisseling zal in het najaar van 2024 ook de uitfaseringsperiode voor Edigas v4.0 starten. Hieronder het overzicht:
Edigas v4.0,      geïntroduceerd in 2007 en zal tot uiterlijk begin Q4-2025 worden      toegestaan.
Edigas v5.1,      geïntroduceerd in 2013.
Edigas v6.1, geïntroduceerd in Q3-2024 en is de huidige aanbevolen versie.
Documentatie
ediG@s versie 6.1 Example message as used by GTS
Bestandsextentie
pdf
Bestandsgrootte
1 MB
Datum laatst bijgewerkt
26 aug 2024
Edig@s versie 5.1 Example Message as used by GTS
Bestandsextentie
pdf
Bestandsgrootte
815 kB
Datum laatst bijgewerkt
26 aug 2024
GTS Communication check
Bestandsextentie
pdf
Bestandsgrootte
328 kB
Datum laatst bijgewerkt
04 nov 2024
Veelgestelde vragen
Wat is de doorlooptijd van een communicatiecheck?
De doorlooptijd is afhankelijk van een aantal factoren. Indien uw IT
systeem
geschikt is voor het berichtenverkeer of wanneer u gebruik maakt van een service provider die bekend is met
GTS
, dan zal het proces veelal binnen een aantal weken kunnen worden doorlopen. E.e.a. is ook afhankelijk van de snelheid van reageren en de beschikbaarheid van medewerkers. Houdt u rekening met een minimale doorlooptijd van 4 weken.
Deze website vraagt je toestemming cookies te gebruiken voor
YouTube
. Lees het
cookiebeleid
voor meer informatie.
Ik ga akkoord
Ik ga niet akkoord