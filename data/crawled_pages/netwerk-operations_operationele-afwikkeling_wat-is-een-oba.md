# Wat is een OBA? › Gasunie Transport Services

URL: https://www.gasunietransportservices.nl/netwerk-operations/operationele-afwikkeling/wat-is-een-oba#skip-to-content

Wat is een OBA? › Gasunie Transport Services
Spring naar inhoud
Menu tonen
Menu sluiten
Een Operational Balancing Account (hierna: OBA) betreft een lopende verschilrekening tussen
GTS
en een aangrenzende systeembeheerder (zoals de operator van aangrenzende netwerken, bergingen of productie-installaties), te gebruiken om de stuurafwijkingen in een netwerkpunt te beheren teneinde de allocatie aan de bij het netwerkpunt betrokken netgebruikers te vereenvoudigen (Analoog aan de definitie zoals beschreven in NC INT artikel 2.g.)
Een OBA kan zowel op grenspunten (conform NC INT) als op binnenlandse netwerkpunten worden ingericht.
Het doel van de OBA is tweeledig:
Shippers zekerheid geven over de door hen gewenste allocatie: de allocatie van getransporteerde hoeveelheden aan de shippers zijn door het gebruik van een OBA gelijk aan de
confirmatie
(Allocatie =
Confirmatie
).
Stuurafwijkingen te accommoderen, waardoor systeembeheerders de mogelijkheid hebben om in onderling overleg af te wijken van de som van de confirmaties aan de shippers indien dat door een van beide systeembeheerders gewenst is vanwege optimalisatiedoeleinden of om operationele activiteiten te faciliteren.
Een OBA heeft een begrensde omvang en is per saldo in de tijd nul.
Zowel
GTS
als de betrokken systeembeheerder mogen de OBA tijdelijk of definitief stopzetten. In dat geval vindt de allocatie van energiehoeveelheden plaats op basis van de voor het betreffende connectiepunt bestaande default regel (meestal proportionele verdeling).
OBA’s  worden slechts voor operationele doeleinden gebruikt en niet voor commerciële doeleinden.
Karakteristieken van de OBA kunnen afhankelijk zijn van de specifieke eigenschappen van de betreffende gastransportsituatie en van het
systeem
van de aangrenzende systeembeheerder.
Welke randvoorwaarden stelt
GTS
bij het aangaan van een OBA?
Om in aanmerking te komen voor toepassing van een OBA op een netwerkpunt, zal
GTS
in ieder geval beoordelen, gegeven de lokale transportsituatie, in hoeverre de betreffende systeembeheerder aan de volgende aspecten voldoende invulling kan geven:
Voldoende stuurnauwkeurigheid.
Mogelijkheden om OBA-posities terug naar 0 te sturen.
Beperkte risico’s bij uitval van
levering
of inname.
De exacte afspraken worden vastgelegd in een zgn. Interconnection Agreement (IA) of Storage Connection Agreement (SCA).
Welke netwerkpunten hebben een OBA?
Op een beperkt aantal netwerkpunten in het netwerk van
GTS
is een OBA van toepassing. Onderstaand overzicht is een aanvulling op het overzicht van de grenspunten met een OBA, zoals gepubliceerd op
Operationele afspraken NC Interoperability
.
Netwerkpunt ID
Netwerkpunt Naam
301113
Emden EPT (GASSCO)
301116
Norg (NAM-UGS)
301114
Grijpskerk (NAM-UGS)
301118
Alkmaar (TAQA-PGI)
301348
Bergermeer (TAQA-UGS)
301198
Enschede (RWE-UGS Epe)
301309
Enschede (NUON-UGS Epe)
301391
Oude Statenzijl (Astora Jemgum)
301453
Oude Statenzijl (EWE Jemgum)
301361
Oude Statenzijl (EWE-H)
301401
Oude Statenzijl (Etzel-Freya-H)
301360
Oude Statenzijl (Etzel-EKB)
301345
Rotterdam (GATE)
301574
Eemshaven (Eems Energy Terminal)
Deze website vraagt je toestemming cookies te gebruiken voor
YouTube
. Lees het
cookiebeleid
voor meer informatie.
Ik ga akkoord
Ik ga niet akkoord