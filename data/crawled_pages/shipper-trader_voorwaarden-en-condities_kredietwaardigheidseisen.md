# Kredietwaardigheidseisen › Gasunie Transport Services

URL: https://www.gasunietransportservices.nl/shipper-trader/voorwaarden-en-condities/kredietwaardigheidseisen#skip-to-content

Kredietwaardigheidseisen › Gasunie Transport Services
Spring naar inhoud
Menu tonen
Menu sluiten
Als u een licentie aanvraagt of u heeft al een licentie bij
Gasunie Transport Services
dan moet u voldoen aan de eisen voor financiële zekerheidstelling die past bij uw exposure.
Op deze pagina vindt u informatie waar u als shipper rekening mee dient te houden. Deze informatie is een voortvloeisel uit de regels die zijn opgenomen in Bijlage 1 van de
Transportvoorwaarden Gas-LNB
.
In drie stappen leggen we u uit hoe u uw verwachte exposure kunt calculeren, hoe uw kredietlimiet wordt vastgesteld en wat te doen bij een overschrijding (Handhavingsprotocol).
U kunt uw huidige kredietpositie altijd controleren via ons online klantenportaal Gasport (menu: company information\Creditworthiness)
Aan de hand van deze gegevens kunt u met de rekenmodule de benodigde kredietlimiet berekenen.
Exposure
Contracts
Balancing
Reservation
Total exposure
Credit limit
Credit
Spent %
Spent with current exposure %
Credit limit for exposure 85%
Available amount
Increase the credit limit
*Aan de berekening met deze rekenmodule kunnen geen rechten worden ontleend
Stap 1. Bepaal uw maximale exposure
Uw Exposure is het totaal aan financiële verplichtingen die drukken op de kredietlimiet en wordt bepaald door de som te nemen van de volgende onderdelen:
Contracteren van diensten
Onbalans
Reserveringen
Als uw organisatie onder de Nederlandse BTW code valt, moet u 21% BTW mee nemen in de exposure berekening.
Contract Exposure
Door het contracteren van
transportcapaciteit
ontstaat Contract exposure.
De contract exposure bestaat uit de som van:
De financiële waarde van een contract vermenigvuldigd met factor 3 bij een Jaar en/of Kwartaal product en vermenigvuldigd met een factor 1 bij een Maand, Dag en/of Within-day product (incl. BTW en surcharge indien van toepassing).
U kunt
capaciteit
contracteren als u voldoende kredietruimte heeft om het kredietrisico af te dekken. Als er voldoende kredietlimiet limiet is voor de gewenste boeking, dan wordt uw aanvraag verwerkt, is dit niet het geval dan zal de aanvraag worden afgewezen.
Maandelijks wordt de
gecontracteerde capaciteit
gefactureerd, wanneer deze factuur langer dan 60 dagen openstaat wordt de contractexposure vermeerderd met de openstaande factuur.
Balancing Exposure
De onbalansexposure bestaat uit de som van:
Financiële waarde van het
Portfolio Onbalans Signaal (POS).
Dit is de actuele waarde van de POS vermenigvuldigd met de neutrale gasprijs;
Financiële waarde van de
balancing actions van de huidige maand
;
Financiële waarde van de
Linepack Flexibility Service
(LFS), de LFS wordt altijd absoluut bepaald;
Openstaande Balancing facturen
Openstaande
Settlement facturen
Indien som van de onbalansexposure uitkomt op een negatief bedrag, ziet u een bedrag van € 0. De onbalansexposure wordt dagelijks bepaald naar de actuele onbalanspositie en geldt tot oneindig.
Reservation
Voor partijen met een licentie A, B en C geldt een vaste onbalansreservering ter grootte van € 100.000.
Als u als shipper actief wilt worden op de RNB markt (licentie B), dan reserveert
GTS
voor het eerste jaar minimaal een bedrag van € 50.000. De reservering wordt daarna elk jaar in maart opnieuw berekend op basis van driemaal de waarde van de hoogste RNB factuur.
Stap 2: Bepaal uw kredietlimiet en kredietruimte
Voor elke shipper wordt een kredietlimiet vastgesteld, afhankelijk van de af te dekken exposure. De kredietlimiet wordt vastgesteld op basis van de financiële gegevens en/of op basis van aangeleverde zekerheden.
Indien beschikbaar, een financiële analyse kan worden uitgevoerd op de 3 meest recente jaarverslagen van het bedrijf. Deze moeten aangeleverd worden in het Engels of Nederlands en door een accountant zijn goedgekeurd.. Afhankelijk van de bepaalde risicocategorie waarin u wordt ingedeeld (midden of laag), zal respectievelijk elke 2 of 3 jaar opnieuw een financiële analyse worden uitgevoerd.
De kredietlimiet die uit de analyse naar voren komt dient in ieder geval uw (verwachte) exposure te dekken. Is dit niet het geval of valt u in risicocategorie hoog, dan zijn financiële zekerheden vereist. Dit kan middels een Security Deposit Agreement (storting van een bedrag), een Bankgarantie of een Parent Company Guarantee.
Het is uw verantwoordelijkheid om een kredietlimiet te hebben en te houden die past bij uw beoogde verplichtingen en past bij uw exposure.
De kredietruimte (in Gasport getoond als Available Amount) is de ruimte die u heeft in uw kredietlimiet ten opzichte van uw exposure. Afgeleid hiervan is het Spent percentage, dit percentage geeft aan hoeveel u van uw kredietlimiet heeft verbruikt. Komt dit percentage boven de 100% dan moet u direct extra zekerheden aanleveren.
Wij adviseren om een Spent percentage van maximaal 85% aan te houden. Zo heeft u ruimte om eventuele onbalansen op te vangen, alsmede jaarlijkse tariefwijzigingen.
Als u  transportboekingen in de toekomst wilt gaan doen, moet u ook rekening houden met uw kredietruimte. U kunt ten allen tijden uw kredietlimiet verhogen door het aanleveren van een Security deposit, bankgarantie of Parent Company Guarantee.
Een
Aangeslotene met Exitcapaciteit
(
AMEX
) zal uiterlijk twee maanden voor de ingangsdatum van de transportboeking deze financiële zekerheid moeten aanleveren bij
GTS
.
Indien nodig: lever aanvullende zekerheden aan
Als uit de eerste twee stappen is gebleken dat uw (verwachte) exposure de kredietlimiet overschrijdt, dan moet u aanvullende zekerheden aanleveren. U kunt uw kredietlimiet verhogen door het aanleveren van: een Security Deposit Agreement (SDA), een Bank Guarantee (BG) of een Parent Company Guarantee (PCG).
Via deze
link
vindt u de aanvraagdocumenten.
Een bankgarantie dient verstrekt te worden door een bank met een Moody’s long term credit rating van minimaal Baa2 en/of Standard & Poor’s rating van minimaal BBB. De laagste van de twee ratings is van toepassing.
Financiële zekerheden dienen
(minimaal) 4 maanden
langer geldig te zijn dan het contract waarvan de
einddatum
het verst in de toekomst is gelegen.
Voorbeeld Berekeningen Kredietlimiet
Stap 3 Handhavingsprotocol (HHP) kredietwaardigheid
Het handhavingsprotocol (HHP) kredietwaardigheid is van toepassing op shippers en Amexen; dit geldt voor zowel programma verantwoordelijken (PV) als
transportcapaciteit
houders (TCH), waarbij kredietwaardigheid één van de voorwaarden is voor het verkrijgen en behouden van een licentie.
Dit handhavingsprotocol is een nadere invulling van de kredietwaardigheidseisen zoals deze zijn opgenomen in de Transportcode
Gas
LNB (
Transportcode
) en de Transmission Service Conditions ('
TSC
')
. Dit protocol dient nadrukkelijk in samenhang met en als aanvulling op deze Transportcode en TSC gelezen te worden.
GTS
kan in uitzonderlijke omstandigheden het handhavingsprotocol eerder of later in werking doen treden, dan wel de toepassing van dit handhavingsprotocol geheel of gedeeltelijk achterwege laten.
Welke maatregelen treft GTS als uw exposure de kredietlimiet overschrijdt of dreigt te overschrijden?
Als
GTS
overgaat tot het intrekken van de erkenning dan zal zij daaraan voorafgaand zo spoedig mogelijk alle erkende programmaverantwoordelijke, alle leveranciers en de toezichthouder ACM informeren.
Veelgestelde vragen
Kan ik mijn verleende financiële zekerheid terug krijgen?
Ja, u kunt ons verzoeken (een gedeelte van) uw aanvullende zekerheden te retourneren als u verwacht dat u het aanvullende krediet niet langer nodig zult hebben. De financiële zekerheden dienen tenminste 4 maanden langer geldig te zijn dan de
einddatum
ven het langstlopende transportboekingscontract. Als bijvoorbeeld een
transportcontract
afgelopen is, komt er kredietruimte beschikbaar. Uw kredietlimiet moet ten minste uw exposure dekken maar wij adviseren u om een minimale kredietruimte te hebben van 15% van uw kredietlimiet.
Op mijn organisatie is een entrepot-regeling van toepassing. Dien ik bij het bepalen van de exposure en aan te leveren zekerheden rekening te houden met BTW?
Nee, indien op uw organisatie een geldige entrepot-regeling van toepassing is, mag u de BTW buiten beschouwing laten bij het berekenen van uw exposure (en daarmee ook de kredietlimiet).
Gedurende de gasdag is mijn organisatie onder de 100% spent. Toch kan ik geen capaciteit contracteren via Prisma. Waarom niet?
Eenmaal per dag om zes
uur
’s morgens stuurt
GTS
de beschikbare kredietruimte per klant naar Prisma. Gedurende de periode dat het spent percentage van 100% overschreden is, kunt u geen
transportcapaciteit
contracteren.
Deze website vraagt je toestemming cookies te gebruiken voor
YouTube
. Lees het
cookiebeleid
voor meer informatie.
Ik ga akkoord
Ik ga niet akkoord